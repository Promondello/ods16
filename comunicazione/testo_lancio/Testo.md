# ODS16 OpenDataSicilia Summer Edition / Messina, 2-3-4 Settembre 2016

La comunità di [***\#opendatasicilia***](http://opendatasicilia.it/) si troverà a **Messina** dal **2** al **4** **Settembre 2016**. Saranno tre giornate di confronto, workshop formativi ad **accesso gratuito** e con l’opportunità di creare gruppi di sviluppo progettuale per lavorare sugli OpenData.

\#opendatasicilia è una iniziativa civica che si propone di far conoscere e diffondere la cultura dell'open government e le prassi dell'open data nel nostro territorio e aprire una discussione pubblica partecipata. Siamo un gruppo di cittadini con diverse storie, competenze, professioni. Siamo accomunati dalla genuina volontà di contribuire a migliorare la qualità della vita della nostra comunità. Lo vogliamo fare con spirito di collaborazione e concretezza.

Il ***programma*** è già in buona fase di sviluppo ed è suddiviso in tre momenti principali: venerdì 2 sarà dedicato a **relazioni** a “tema”, sabato 3 alla **formazione** e infine domenica 4 alla cura di questa **comunità** e a **sviluppare** e **costruire** “cose” a partire da stimoli e idee scaturiti nei giorni precedenti.

Si può **contribuire** sia per la giornata del 2, proponendo una relazione, che per la giornata del 3 con una proposta di workshop. Qui la [****call for proposal****](http://ods16.opendatasicilia.it/call.html), con le modalità previste.

L’interesse per il raduno del 2016 è ulteriormente aumentato, con interventi di amici e professionisti che verranno anche da lontano e ci sarà inoltre un probabile alto numero di iscritti. Sarà un evento gratuito, ma avrà dei costi di manutenzione: per questo ti chiediamo di **sostenerlo** con una [***donazione libera***](https://www.paypal.com/it/cgi-bin/webscr?cmd=_flow&SESSION=ACbwTyveiAp7E1QIUZm61TkTb4P6kOvHbCmz83o3rwsLsp-trNrTr2XtS0q&dispatch=5885d80a13c0db1f8e263663d3faee8d64813b57e559a2578463e58274899069) (i fondi verranno raccolti dall’associazione onData, che pubblicherà tutti i dati su quanto raccolto e sulle modalità di utilizzo)

Ti aspettiamo a **Messina** per [**#ODS16**](http://ods16.opendatasicilia.it/) :)
